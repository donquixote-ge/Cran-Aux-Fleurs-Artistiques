# მწუხარება შენზე

მე გარს მეხვევა მუდამ, იგივე\
შენ მიერ ნაზად ნაქსოვი რიდე.\
ხალხს მოვშორდები, მაგრამ ღამეებს\
სად დავემალო, სად წავუვიდე?\
\
ღვინით თასები ისევ ივსება,\
ისევ მევსება დარდით თვალები.\
შორით მომესმის ყრუ ტაშისცემა,\
მაგრამ იქ ვისმეს შევებრალები?\
\
მე ვიხდი ნიღაბს! მომგვარეთ რაში!\
შენთან! ნუგეშთან! ო, ჩქარა, ჩქარა!\
მე მომდევს განთქმულ სახელის ტაში,\
დიდება, ცრემლი, ღელვა, მუქარა.

***

_1916_
