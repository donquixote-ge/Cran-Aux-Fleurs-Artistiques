# ალვები თოვლში

დაათრობს მთვარე თოვლიან ალვებს\
ივლისისფერი ყინვის თასებით!\
სითეთრე შვენის მაღალ მწერვალებს,\
ვით სასძლოს ფარჩა და ალმასები.\
მოკრიალებულ ჰაერში ოდეს\
გულცივად ბრწყინავს ფარჩა ნათელი,\
ოჰ, ნეტავი არ შეირხეოდეს\
გადაზნექილი სიზმრების წელი!\
მკრთალი ვარდები დაცვივა ხელებს,\
ჩამოიშლება შუქი - პირ-ბადე\
და უცნობ ღამის შორ საკურთხეველს\
უნდა ვუხმობდე განთიადამდე.\
სდგას გაყინულთა ოცნებათ კრება:\
მთა თეთრი, როგორც მაღალი რაში...\
და უჩვევ ნათელს ეალერსება\
ჩვეულ სიცივის მძინარებაში.

***

_1915_\
_წაღვერი_
