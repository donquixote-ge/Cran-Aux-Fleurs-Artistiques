# ვინ არის ეს ქალი?

_Lecharme inattendu d’unbijou - rose et noir_  — _Baudlelaire_\
_Lademoiselle bleue aux bords frais de la sourse_ — _Th. Gautier_\
_Lamelancoliedes soleils couchants_ — _Poul Verlaine_\
_...et les roses es trop hautes_ — _H. de Régnier\*_\
\
მიმაფრენდა ნაპრალებზე ლურჯა ცხენი,\
გადვიჩეხე,\
უკურნებლად დაჭრილი ვარ...\
დამეხსენი!\
შეკიდებიან მთვარეს - როგორც მძიმე მტევნები,\
თეთრ-ვარდისფერი ალუჩები და შადრევნები.\
ქანდაკებებმა ჩაიარეს მოხდენილ წყებად.\
\
სადღაც შორს მუსიკა ქარივით კითხულობდა:\
ვინ არის ეს ქალი, ვინ არის ეს ქალი\
ასეთი ცისფერი?\
ჩახმახის წუთი. ბნელ სივრცეში აშლილი ბოლი,\
შავი ყვავილის სამუდამოდ მკვდარი ფოთოლი.\
ლჲუციფერი: -\
ვინ არის ეს ქალი, ვინ არის ეს ქალი\
ასეთი ცისფერი?

***

_1916_

***

\*_მოულოდნელი მომხიბვლელობა სამკაულისა - ვარდისფერისა და შავის_ — _შ. ბოდლერი_\
_ცისფერი ქალწული ნაკადულის გრილ ნაპირებზე_ — _თ. გოტიე_\
_ჩამავალ მზეთა მელანქოლია_ — _პ. ვერლენი_\
_...და ვარდები მეტად ტანმაღალი_ — _ა. რენიე_
